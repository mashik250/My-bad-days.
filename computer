মুনতাসির মাসুদ হত্যার বিচারের দাবিতে বিক্ষোভ করেছে বুয়েটিয়ানরা

গতকাল বৃহস্পতিবার রাতে তিন বন্ধু মোটরসাইকেলে করে ঘুরতে বের হয়। ৩০০ ফিট এলাকায় যাওয়া মাত্রই বিপরীত দিক থেকে একটি দ্রুতগামী প্রাইভেটকার তাদের মোটরসাইকেলে ধাক্কা দেয়। এতে তিনজনই রাস্তায় ছিটকে পড়ে। এতে মুনতাসির মাসুদ নামের এই বুয়েট শিক্ষার্থী নিহত হয়।
 
নিহত মুনতাসির মাসুদ বুয়েটের কম্পিউটার বিজ্ঞান ও প্রকৌশল (সিএসই) বিভাগের শিক্ষার্থী ছিলেন। এছাড়া একই ঘটনায় আহত তার দুই বন্ধু অমিত সাহা ও মেহেদী হাসান একই বিভাগ ও ব্যাচের শিক্ষার্থী ছিলেন। খবর পেয়ে পুলিশ প্রাইভেটকারটি জব্দ করে। গাড়িটি একজন সেনাকর্মকর্তার মালিকানাধীন বলে জানিয়েছে পুলিশ। এছাড়া গাড়িটি চালাচ্ছিলেন ঐ সেনাকর্মকর্তার ছেলে।
